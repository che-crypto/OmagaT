උතුරු පළාත් සභාව-2018  
මූල්‍ය ප්‍රකාශන  
තත්ත්වාගණනය කළ මතය  
උතුරු පළාත් සභාවේ 2018 දෙසැම්බර් 31 දිනෙන් අවසන් වර්ෂයේ  මූල්‍ය ප්‍රකාශනය, එදිනෙන් අවසන් වර්ෂය සඳහා වූ මූල්‍ය කාර්ය සාධන ප්‍රකාශනය, මුදල් ප්‍රවාහ ප්‍රකාශනය, වැදගත් ගිණුම්කරණ ප්‍රතිපත්ති සහ අනෙකුත් පැහැදිලි කිරීමේ තොරතුරුවල සාරාංශයකින්  සමන්විත 2018 දෙසැම්බර් 31 දිනෙන් අවසන් වර්ෂය සඳහා වූ මූල්‍ය ප්‍රකාශන 1987 අංක 42 දරන පළාත් සභා පනතේ 23(1) වගන්තිය හා 2018 අංක 19 දරන ජාතික විගණන පනතේ විධිවිධාන සමඟ සංයෝජිතව කියවිය යුතු ශ්‍රී ලංකා ප්‍රජාතාන්ත්‍රික සමාජවාදී ජනරජයේ ආණ්ඩුක්‍රම ව්‍යවස්ථාවේ 154(3) ව්‍යවස්ථාවේ ඇතුළත් විධිවිධාන ප්‍රකාර මාගේ විධානය යටතේ විගණනය කරන ලදි.   
පළාත් සභා පනතේ 23(2) වගන්තිය හා 2018 අංක 19 දරන ජාතික විගණන පනතේ 11(1) උපවගන්තියේ විධිවිධාන ප්‍රකාර සම්පිණ්ඩන වාර්තාව 2019 ජුනි 28 දින නිකුත් කරන ලද අතර ජාතික විගණන පනතේ 11(2)  උපවගන්තිය ප්‍රකාර සවිස්තරාත්මක කළමනාකරණ විගණන වාර්තාව 2019 ඔක්තෝබර් 31 දින නිකුත් කරන  ලදි.  
ජාතික විගණන පනතේ 10(1) උපවගන්තියට සමගාමීව කියවිය යුතු ආණ්ඩුක්‍රම ව්‍යවස්ථාවේ 154(6) වගන්තියේ  විධිවිධානවලට අනුව මෙම වාර්තාව පාර්ලිමේන්තුවේ සභාගත කෙරේ.
මාගේ මතය අනුව, මෙම වාර්තාවේ 1.6 ඡේදයේ විස්තර කර ඇති කරුණුවලින් වන බලපෑම හැරුණු විට, මේ සමඟ ඇති සමගාමී මූල්‍ය ප්‍රකාශන මඟින් 2018 දෙසැම්බර් 31 වන දිනට උතුරු පළාත් සභාවේ මූල්‍ය තත්ත්වය සහ සම්මත ගිණුම්කරණ මූලධර්මවලට අනුව අවසන් වූ වර්ෂයේ මූල්‍ය ක්‍රියාකාරීත්වය හා මුදල් ප්‍රවාහය පිළිබඳ සත්‍ය හා සාධාරණ දැක්මක් ලබා දෙයි.  
තත්ත්වාගණනය කළ මතය සඳහා පදනම  
මාගේ විගණනය ශ්‍රී ලංකා විගණන ප්‍රමිතිවලට (ශ්‍රී ලං. වි. ප්‍ර.) අනුව සිදු කළේ ය . 
මෙම මූල්‍ය ප්‍රකාශන සම්බන්ධයෙන් මාගේ වගකීම, මාගේ වාර්තාවේ විගණකගේ වගකීම යන කොටසේ තවදුරටත් විස්තර කර ඇත. 
මාගේ  තත්ත්වාගණනය කළ මතය සඳහා පදනමක් සැපයීම උදෙසා මා විසින් ලබා ගෙන ඇති විගණන සාක්ෂි ප්‍රමාණවත් සහ උචිත බව මාගේ විශ්වාසය යි.  
මූල්‍ය ප්‍රකාශන සම්න්ධයෙන් කළමනාකරණයේ වගකීම  
සම්මත  ගිණුම්කරණ මූලධර්මයන්ට අනුව සත්‍ය සහ සාධාරණ දැක්මක් ලබා දෙන මූල්‍ය ප්‍රකාශන පිළියෙල කිරීම සහ වංචා හෝ වැරදි හේතුවෙන් ඇති වියහැකි ප්‍රමාණාත්මක සාවද්‍ය ප්‍රකාශනයන්ගෙන් තොර වූ මූල්‍ය ප්‍රකාශන පිළියෙල කිරීමට හැකි වනු පිණිස අවශ්‍ය වන අභ්‍යන්තර පාලනය තීරණය කිරීම කළමනාකරණයේ වගකීම වේ.  
පළාත් සභාවේ මූල්‍ය වාර්තාකරණ ක්‍රියාවලිය සම්බන්ධ වගකීම පළාත් භාණ්ඩාගාරය ඇතුළු ඒ ඒ ආයතනවල කළමනාකාරීත්වය විසින් දරනු ලබ යි.  
2018 අංක 19 දරන ජාතික විගණන පනතේ 16(1) උපවගන්තිය ප්‍රකාරව උතුරු පළාත් සභාවේ වාර්ෂික හා නියත කාල මූල්‍ය ප්‍රකාශන පිළියෙල කිරීමට හැකිවන පරිදි ස්වකීය අදායම්, වියදම්, වත්කම් හා බැරකම් පිළිබඳ නිසි පරිදි පොත්පත් හා වාර්තා පවත්වාගෙන යා යුතු ය.  
මූල්‍ය ප්‍රකාශන විගණනය සම්බන්ධයෙන් විගණකගේ වගකීම  
සමස්තයක් ලෙස මූල්‍ය ප්‍රකාශන, වංචා සහ වැරදි හේතුවෙන් ඇතිවන ප්‍රමාණාත්මක සාවද්‍ය ප්‍රකාශනයන්ගෙන්  තොර බවට සාධාරණ තහවුරුවක් ලබා දීම සහ මාගේ මතය ඇතුළත් විගණකගේ වාර්තාව නිකුත් කිරීම මාගේ අරමුණ වේ.  
සාධාරණ සහතිකවීම උසස් මටේටමේ සහතිකවීමක් වන නමුත් ශ්‍රී ලංකා විගණන ප්‍රමිති ප්‍රකාරව විගණනය සිදු කිරීමේ දී එය සෑමවිට ම ප්‍රමාණාත්මක අවප්‍රකාශනයන්ගෙන් තොර බවට වන තහවුරු කිරීමක් නොවනු ඇත.  
වංචා සහ වැරදි,  තනි හෝ සාමූහික ලෙස බලපෑම හේතුවෙන් ප්‍රමාණාත්මක අවප්‍රකාශනයන් ඇතිවිය හැකි අතර මෙම මූල්‍ය ප්‍රකාශන පදනම් කරගනිමින් පරිශීලකයන් ආර්ථික තීරණ ගැනීමේ දී ඒ පිළිබඳව සැලකිලිමත් විය යුතු ය. 
මා විසින් වෘත්තීය විනිශ්චය සහ වෘත්තීය සැකමුසුබවින් යුතුව ශ්‍රී ලංකා විගණන ප්‍රමිති ප්‍රකාරව විගණනය කරන ලදි.  තවද,  
වංචා හෝ දෝෂයක් හේතුවෙන් මූල්‍ය ප්‍රකාශනවල ද්‍රව්‍යමය වැරදි අර්ථ දැක්වීමේ අවදානම් හඳුනාගෙන ඒවා තක්සේරු කිරීම, එම අවදානම් වලට ප්‍රතිචාර දක්වන විගණන ක්‍රියා පටිපාටි සැලසුම් කිරීම සහ ඉටු කිරීම සහ මගේ මතයට පදනමක් සැපයීමට ප්‍රමාණවත් හා සුදුසු විගණන සාක්ෂි ලබා ගැනීම.
ප්‍රමාණාත්මක සාවද්‍ය ප්‍රකාශනයන්ගෙන් සිදු වන බලපෑමට වඩා වංචාවකින් සිදු වන්නා වූ බලපෑම ප්‍රබල වන අතර, දුස්සන්ධානය, ව්‍යාජ ලේඛන සැකසීම, චේතනාන්විත මඟහැරීම හෝ  අභ්‍යන්තර පාලනයන් මඟහැරීම වංචාවක් ඇතිවීමට හේතු වේ.  
අවස්ථාවන්ට උචිත විගණන පටිපාටි සැලසුම් කිරීම පිණිස පළාත් සභාවේ අභ්‍යන්තර පාලනය සැලකිල්ලට ගන්නා මුත්, අභ්‍යන්තර පාලනයේ ඵලදායිත්වය පිළිබඳ මතයක් ප්‍රකාශ කිරීමට අදහස් නොකරයි.  
භාවිත කරන ලද ගිණුම්කරණ ප්‍රතිපත්තිවල සහ ගිණුම්කරණ ඇස්තමේන්තුවල සාධාරණත්වය සහ කළමනාකරණය විසින් කරන ලද සම්බන්ධිත හෙළිදරවේ කිරීම්වල යෝග්‍යතාවය අගයන ලදි.  
හෙළිදරව් කිරීම් ඇතුළත් මූල්‍ය ප්‍රකාශනවල ඉදිරි පත් කිරීම, ව්‍යුහය සහ අන්තර්ගතයත් ඒ සඳහා පාදක වූ ගනුදෙනු හා සිද්ධීන් උචිත හා සාධාරණ අයුරින් මූල්‍ය ප්‍රකාශනවල ඇතුළත් බවත් ඇගයීමට ලක් කළහ.  
මාගේ විගණනය තුළ දී හඳුනාගත් වැදගත් විගණන සොයාගැනීම්, ප්‍රධාන අභ්‍යන්තර පාලන දුර්වලතා හා අනෙකුත් කරුණු පිළිබඳව මම ප්‍රධාන ගිණුම් නිලධාරියා සමඟ සාකච්ඡා කළෙමි. 
වෙනත් නෛතික හා නියාමන අවශ්‍යතා පිළිබඳ වාර්තාව  
2018 අංක 19 දරන ජාතික විගණන පනතේ 6(i)(ඈ)(iii)වගන්තියේ නියමයට අනුව පළාත් සභාව ඉදිරි පත් කරන ලද මූල්‍ය ප්‍රකාශන පෙර වර්ෂයට අනුකූල වේ.  
මූල්‍ය ප්‍රකාශන පිළිබඳ අදහස් දැක්වීම  
ගිණුම්කරණ අඩුපාඩු  
කුලී ආදායම  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
මාර්ග සංවර්ධන දෙපාර්තමේන්තුවෙහි  යාන්ත්‍රික අංශයෙහි 2018  ජනවාරි 01  සිට  2019 මැයි 19 දක්වා වූ කාලයට අදාළ ව රැස්කරන ලද මුළු  කුලී ආදායම වන  රු. 642,750ක් වාණිජ අත්තිකාරම්  ගිණුම්වලට රැගෙනවිත් නොතිබුණි.   
සත්‍ය ආදායම ගණනය කර වාණිජ  අත්තිකාරම් ගිණුම්වලට රැගෙන ආ යුතු ය. මේ සම්බන්ධයෙන් විමර්ශනයක් සිදු කරමින් පවති යි.  
දේපළ, පිරියත හා උපකරණ  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
පෙර  වර්ෂයේ අවසාන ශේෂය හා ප්‍රවර්තන වර්ෂයේ ආරම්භක ශේෂය සැසඳීමේ දී අමාත්‍යාංශ දෙකක හා දෙපාර්තමේන්තු 10ක ජංගම නොවන වත්කම්වල මුළු එකතුවේ රු. මි. 709.42ක වෙනසක් පැවතුණි.  
පෙර වර්ෂයේ අවසාන ශේෂය ප්‍රවර්තන වර්ෂයේ ආරම්භක ශේෂය ලෙස ඉදිරියට රැගෙන ආ යුතු ය.  
මූල්‍ය ප්‍රකාශන පිළියෙල කිරීමේ දී, ජංගම නොවන වත්කම්වල ආරම්භක ශේෂය වැරදි ලෙස ඉදිරියට ගෙනයාම හේතුවෙන් මූල්‍ය ගිණුමේ ජංගම නොවන වත්කම් අඩුවෙන් දක්වා තිබුණි.
ග්‍රාමීය සංවර්ධන දෙපාර්තමේන්තුවෙහි ප්‍රවාහන උපකරණවල ප්‍රවර්තන වර්ෂයේ අවසාන ශේෂය රු. මි.  6.84ක වටිනාකම මූල්‍ය ප්‍රකාශනවලට රු. මිලියන 1,260.68ක් ලෙස රැගෙනවිත් තිබීම හේතුවෙන් ජංගම නොවන වත්කම්වල වටිනාකම රු. මි. 1,253.84කින් වැඩියෙන්  පෙන්නුම් කර තිබුණි.  
මූල්‍ය ප්‍රකාශන සකස්  කිරීමේ දී ජංගම නොවන  වත්කම්වල නිවැරැදි අගය හෙළිදරව් කරන බවට තහවුරු කර ගත යුතු ය.  
ග්‍රාමීය සංවර්ධන දෙපාර්තමේන්තුවෙහි මූල්‍ය ප්‍රකාශන සකස්  කිරීමේ දී ආරම්භක වත්කම් වටිනාකම වැරදි ලෙස ගණනය කිරීම හේතුවෙන් ජංගම නොවන වත්කම් වැඩිපුර පෙන්නුම් කර තිබුණි. 
මේ සම්බන්ධයෙන්  උපදෙස් ලබා දී  ඇත.  
ප්‍රවර්තන වර්ෂයේ දී ආදායම් දෙපාර්තමේන්තුවට අදාළ මෝටර් රථ දෙකකට අදාළ වටිනාකම වූ  රු. මි. 1.38ක් ජංගම නොවන වත්කම් ගිණුමට ඇතුළත් කර නොතිබුණි.  
මූල්‍ය ප්‍රකාශන සකස්  කිරීමේ දී ජංගම නොවන වත්කම්වල නිවැරැදි අගය  හෙළිදරව් කරන බවට තහවුරු කර ගත යුතු ය. 
ශේෂයන් වැරදි ලෙස ඇතුළත් කර නොමැත. 
ඉදිරියේ දී එය නිවැරැදි කරනු ඇත.  
විගණනය සඳහා ලේඛනමය සක්‍ෂි නොමැති වීම  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
බිල්පත්,  ප්‍රතිලාභීන්ගේ නාම ලේඛන, යාන්ත්‍රික ඉංජිනේරු සහතිකය හා පාසල් චාරිකා තහවුරු කිරීමට විදුහල්පතිවරුවන් ලබා දෙන සහතික යනාදි අවශ්‍ය සාක්‍ෂි නොතිබීම  හේතුවෙන් මුළු  වූ රු. මි. 13.30කට අදාළ ගනුදෙනු 136ක් සම්බන්ධයෙන් විගණනයේ දී සෑහීමකට පත්වීමට නොහැකි විය.  
ගෙවීම් වවුචරය සහතික කිරීමේ දී අවශ්‍ය සාක්ෂි ලේඛනගත කළ යුතු ය. 
සාක්‍ෂි නොමැති වීම සම්බන්ධයෙන් විශේෂ අවධානය යොමු කරන අතර අමාත්‍යාංශ හා දෙපාර්තමේන්තුවලට අදාළ සියලුම සාක්‍ෂි වහාම ඉදිරි පත් කරන ලෙස නියෝග කර ඇත.  
උතුරු පළාත් ගරු ආණ්ඩුකාරවරයාගේ උපදෙස් පරිදි 2009 සිට 2018 දක්වා කාලය තුළ ලේඛකයන් හා ජ්‍යෙෂ්ඨ කලාකරුවන් 12 සිට 41 දක්වා මූල්‍යාධාර වෙනුවට රු. මි. 13.74ක් “විශ්‍රාම වැටුප” ලෙස ගෙවා ඇත.
කෙසේ වෙතත් මේ සම්බන්ධයෙන් ප්‍රතිලාභීන්ගේ ලැයිස්තුවක් විගණනයට ඉදිරි පත් කර නොමැත. 
විධිමත් ක්‍රමවේදයක් හරහා ප්‍රතිලාභීන් තෝරාගෙන ගෙවීම් කළ යුතු ය.  
එය නිවැරැදි කර “මූල්‍යාධාර” නමින් ගෙවීම් කිරීමට පියවර ගෙන තිබේ.
2017 ඔක්තෝබර් මස සිට ජීවත්වන බවට සහතිකයක් ලබා ගෙන කලාකරුවන්ට අදාළ මූල්‍යාධාර ඔවුන්ගේ පුද්ගලික ගිණුම්වලට බැර කර ඇත. 
ඉන් පසුව, 2019 වර්ෂයේ ජනවාරි මස සිට මූල්‍යාධාර සැපයීමට අදාළ තොරුතුරු සංස්කෘතික භාර නිලධාරියා වෙතින් ලබා ගැනීමට කටයුතු කර ඇත.  
නීති, රීති හා රෙගුලාසි සඳහා අනුකූල නොවීම  
නියැදි විගණන පරීක්ෂණ අතරතුර නිරීක්ෂණය කරන ලද නීති, රීති සහ රෙගුලාසිවල විධිවිධානවලට අනුකූල නොවන අවස්ථා පහත විශ්ලේෂණය කෙරේ.
විගණන නිරීක්ෂණය  
නිර්දේශය  
ප්‍රධාන ගණන්දීමේ නිලධාරියාගේ අදහස් දැක්වීම  
නීති, රීති රෙගුලාසි සඳහා යොමුව  
උතුරු පළාත් මූල්‍ය රීති  
වටිනාකම රුපියල් මිලියන  
අනුකූල නොවීම  
ප්‍රවර්තන වර්ෂයේ හා ඊට  ඉකුත් වර්ෂ දෙකකට අදාළ යාපනය ප්‍රාදේශීය සෞඛ්‍ය සේවා අධ්‍යක්ෂක  කාර්යාලයෙහි වාහන අනතුරු 10කට අදාළ  විමර්ශන වාර්තා විගණනය වෙත එවා නොතිබුණි.  
අදාළ මූල්‍ය රීතිවලට අනුව කටයුතු කළ යුතු වේ.  
යාපනය ප්‍රාදේශීය සෞඛ්‍ය සේවා අධ්‍යක්ෂක අදාළ වාර්තා ලබා නොදීම හේතුවෙන් මෙම කාර්ය නිරාකරණය කර ගැනීමට නොහැකි වී ඇත.  
ප්‍රවර්තන වර්ෂයේ දී ගෙවන ලද පෙර වර්ෂයට අදාළ  මුළු එකතුව වූ රු. මි.  1.38කට අයත් මිලදී ගැනීම්  54කට අදාළ ලැබීම් තහවුරු කරගැනීමකින් තොරව කලාප අධ්‍යක්ෂ කාර්යාලය ගෙවීම් සිදු කර තිබුණි.  
ආදාළ මූල්‍ය රීතිවලට අනුව කටයුතු කළ යුතු වේ.  
පරීක්ෂණ කමිටුවක්  2019 මාර්තු 14 දින පත්කර ඇති අතර කමිටුව වෙතින් අදාළ වර්තාව ලැබීමෙන් පසුව ඉදිරි  පියවර ගැනීමට හැකි ය.  
යාපනය චාවකච්චේරි ඩ්‍රීබෙග් පාසල කොන්ත්‍රාත් වැඩ සිදු කළ පුද්ගලයින් හඳුනා ගැනීමකින් තොරව ගුරුවරියකට හා ඇගේ ස්වාමිපුරුෂයාට විවිධ වැඩ සඳහා ගෙවීම් 18ක් කර ඇත. 
අදාළ මූල්‍ය රීතියට අනුව කටයුතු කළ යුතු වේ.   
පරීක්ෂණ කමිටුවක්  2019 මාර්තු 14 දින පත්කර ඇති අතර කමිටුව වෙතින් අදාළ වර්තාව ලැබීමෙන් පසුව ඉදිරි  පියවර ගැනීමට හැකි ය.  
ප්‍රවර්තන වර්ෂයේ දී සෙට්ටිකුලම් මූලික රෝහලෙහි LW-0118 දරන වාහනයට අදාළ මාස තුනක දෛනික ධාවන සටහන් ද 52-5087 අංක දරන වාහනයට අදාළ මාස හයක ධාවන සටහන් ද විගණනය වෙත ලබා දී නොතිබුණි.  
අදාළ මූල්‍ය  රීතියට  අනුව  කටයුතු කළ  යුතු වේ.  
විමර්ශන කටයුතු  සිදු කරමින් පවතී.  
ශ්‍රී ලංකා  ප්‍රජාතාන්ත්‍රික  සමාජවාදී  ජනරජයේ ආයතන  සංග්‍රහය VI 
පරිච්ඡේදයෙහි  7.1 උපවගන්තිය අධ්‍යාපන අමාත්‍යාංශයේ හා උතුරු පළාත් පරිවාස හා ළමාරක්ෂක දෙපාර්තමේන්තුවේ නිලධාරීන් තුන්දෙනෙකු තනතුර හැරයාම මාස  03 සිට මාස 06 දක්වා ප්‍රමාද කර වැටුප් ද ගෙවා තිබුණි.  
ආයතන සංග්‍රහය අනුව පියවර ගත යුතු ය.  
අධ්‍යාපන අමාත්‍යාංශයේ ප්‍රාදේශීය ලේකම් කාර්යාලයක සේවය කරන නිලධාරින් දෙදෙනාට සම්බන්ධීකරණ කටයුතුවල ප්‍රමාදය හේතුවෙන් සේවය හැර ගිය ලිපිය ප්‍රමාද වී ලැබී ඇත.  
පරිවාස  හා ළමාරක්ෂක සේවා දෙපාර්තමේන්තුව.  
2018.08.14 දින සේවය හැරගිය ලිපිය ලබා දී ඇති අතර 2018 ජුනි මස සිට වැටුප් ගෙවීම් නවතා ඇත.  
2015 ජුලි 10 දිනැති  අංක 02/2015 දරන රාජ්‍ය පරිපාලන චක්‍රලේඛය 
පළාත් වාරිමාර්ග දෙපාර්තමේන්තුවට අයත් දිගු කාලයක සිට භාවිතයට ගත නොහැකි වාහන 20ක්  බැහැර කිරීම සම්බන්ධයෙන් අවශ්‍ය පියවර 2019 ජුනි 28 දින දක්වා ගෙන නොතිබුණි.  
භාවිතයට ගත නොහැකි වාහන හකක් වෙන්දේසි කිරීම සඳහා ද වාහන හතක හිමිකම ප්‍රධාන ලේකම්වරයාගේ නමට මාරු කිරීම සඳහා ද වාහන හයක් අලුත්වැඩියා කර භාවිතයට ගැනීමට ද කටයුතු කර ඇත.  
අංක  NP/02/2009(07) දරන උතුරු පළාත් පරිපාලන චක්‍රලේඛය  
පළාත් සෞඛ්‍ය සේවා දෙපාර්තමේන්තුවෙහි සේවයේ නියුතු නිලධාරීන් 27 දෙනෙකු වර්ෂ 07 සිට වර්ෂ 35 දක්වා කාලය තුළ ස්ථානමාරු කර නොමැත.  
නිලධාරීන් 05 දෙනෙකු ස්ථානමාරුවීම් සඳහා අයදුම් කළ ද ස්ථාන මාරුවීම් ලබා දී නොමැති අතර සුළු සේවකයින්ට ද යාපනය දිස්ත්‍රික්කයෙන් පිට ස්ථානමාරුවීම් ලබා දී නොමැත.  
2015 ජුලි 14 දිනැති අංක 03/2015 දරන රාජ්‍ය මුදල් අමාත්‍යාංශ චක්‍රලේඛය 
ආණ්ඩුකාර කාර්යාලය, කාන්තා කටයුතු අමාත්‍යාංශය හා දෙපාර්තමේන්තු දෙකකට අදාළ විධායක ශ්‍රේණියේ නොවන නිලධාරීන් 20 දෙනෙකු වෙනුවෙන් අග්‍රිම අත්තිකාරම් පියවීමේ ප්‍රමාදයක් තිබුණි. 
චක්‍රලේඛය අනුව විධායක ශ්‍රේණියේ නිලධාරීන්ට පමණක් අග්‍රිමය ලබා දී නියමිත කාලය තුළ පියවීමට අදාළ සියලු  උපදෙස් අමාත්‍යාංශ හා දෙපාර්තමේන්තු වෙත ලබා දී ඇත.  
ශ්‍රී ලංකා ප්‍රජාතාන්ත්‍රික සමාජවාදී ජනරජයේ මුදල් රෙගුලාසි (i) අංක 371 
නියමිත කටයුතු වෙනුවෙන්  ලබා දුන් අතුරු අග්‍රිම  අදාළ කාර්ය නිම වූ වහාම පියවිය යුතු වුවත්, අවස්ථා 31කට අදාළ කාර්ය  නිම වූූ වහාම අග්‍රිමය පියවීමකින් තොරව දින  20  සිට දින 155ක ප්‍රමාදයකින් නිලධාරීන් 10 දෙනෙකු අග්‍රිම පියවා තිබුණි.   
අදාළ මුදල් රෙගුලාසිවට අනුව කටයුතු කළ  යුතු වේ.  
නියමිත කටයුතු වෙනුවෙන් ලබා දෙන අග්‍රිම නියමිත කාලය තුළ පියවීමට අදාළ උපදෙස් දෙපාර්තමේන්තුවට ලබා දුන් අතර මේ සම්බන්ධයෙන් විශේෂ අවධානයක් යොමු කරනු ලැබේ.  
මන්නාරම් හා වලිකාමම් කලාප අධ්‍යක්ෂ කාර්යාල, පළාත් ගොඩනැගිලි දෙපාර්තමේන්තුව සහ උතුරු පළාත්කෘෂිකර්ම සහ සත්ව නිෂ්පාදන වාරිමාර්ග, ධීවර, ජල සැපයීම් සහ පරිසර අමාත්‍යාංශයෙහි තැන්පතු 84කට අදාළ වර්ෂ දෙකකට වැඩි තැන්පතු නියාදනය නොකර රඳවාගෙන තිබුණි.  
අදාළ මුදල් රෙගුලාසිවලට අනුකූල වීම.  
රු. මි. 1.5ක් අදාළ පාර්ශ්වයන්ට ද රු. මි. 1.35ක් රජයේ ආදායමට ද මාරු කරන ලද අතර රු. මි. 8.2ක් නියමිත කාර්යන් සඳහා භාවිත කිරීමට අවශ්‍ය කටයුතු සිදු කර  ඇත.  
ප්‍රමාණවත් අධිකාරි බලයකින් තහවුරු නොවු ගනුදෙනු 
උතුරු පළාත් සභාව විසින් විධිමත් අනුමැතියකින් තොරව පහත ගනුදෙනු සිදු කර තිබුණි.  
විගණන නිරීක්ෂණ  
නිර්දේශ  
උතුරු පළාත් සභාවේ අදහස් දැක්වීම  
උතුරු පළාතෙහි මන්නාරම කලාප අධ්‍යාපන කාර්යාලය මඟින් පුත්තලම දිස්ත්‍රික්කය තුළ පාසල් 06ක සේවයේ නියුතුවිදුහල්පතිවරුන්  02 දෙනෙකු ගුරුවරුන් 151 දෙනෙකු  හා කාර්යාල කාර්ය සේවකයින් 17 දෙනෙකු සේවයෙහි යෙදවා තිබුණි. 
තව ද, වර්ෂ 2017 සහ වර්ෂ 2018  දී මුළු එකතුව වූ රු. මි. 160.09ක් වැටුප් ලෙස ගෙවා තිබුණු අතර විධිමත් අනුමැතින්  සහ හේතු විගණනය වෙත ලබා දී නොතිබීම හේතුවෙන් විගණනය සතුටුදායක ලෙස සිදු කිරීමට නොහැකි වී තිබුණි.  
නිවැරැදි කිරීමට අවශ්‍ය පියවරයන් නියමිත කාලය තුළ ගත යුතු ය.  
පාසල් 6ක් අධ්‍යාපන අමාත්‍යාංශයේ අනුමැතිය මත ආරම්භ කළ අතර 50 වන ස්ථාවර නියෝගය අනුව සියලු ගෙවීම් කලාප කාර්යාලය වෙතින් සිදු කර ඇත.
තව ද, දැනට පුත්තලම දිස්ත්‍රික්කයේ ඇති පාසල්වල සේවය නියුතු ගුරුවරුන් වයඹ පළාත වෙත නිදහස් කිරීමට අවශ්‍ය පියවර ගනිමින් තිබේ.  
ප්‍රසම්පාදන ක්‍රියාපටිපාටියෙන් බැහැර ව යාපනය කලාප අධ්‍යාපන කාර්යාලයට සම්බන්ධ සුභසාධක සංගමය වෙත පෞද්ගලික ආයතනයක් වර්ෂ 2002 ජනවාරි මස සිට ප්‍රවර්තන වර්ෂයේ අවසානය දක්වා රු. 300 සිට රු. 5000 දක්වා වූ මාසික බදු කුලී හා විවිධ ගාස්තු ලෙස ගෙවා තිබුණි. 
තව ද, වර්ෂ 2003 සිට වර්ෂ  2015 දක්වා වූ කාලය තුළ සුභ සාධක සංගමය ගෙවන ලද ගාස්තු පිළිබඳ තොරතුරු  2019  ජුනි 28 දින දක්වා විගණනය වෙත ලබා දී නොතිබුණි. 
එසේ වුව ද, වර්ෂ  2012 සහ 2016, 2017 හා 2018 වර්ෂවලට අදාළ මුළු එකතුව වූ රු. 135,600ක මුදල අනුමැතිය නොලද ගෙවීමක් ලෙස විගණනයේ දී අනාවරණය විය.  
මුදල් රජයේ ආදායමට බැර කළ යුතු ය.  
විමර්ශන කණ්ඩායමක් පත්කර ඇති අතර ඉදිරි විමර්ශන කටයුතු සිදු කරමින් පවති යි.  
මූල්‍ය කළමනාකරණය  
ආදායම් කළමනාකරණය  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
ප්‍රවර්තන වර්ෂයට අදාළ අයවැය සකස් කිරීමේ දී වැරදි යාන්ත්‍රණයක් අනුගමනය කිරීම හේතුවෙන් 12% සිට 52% දක්වා වූ ආදායම් වර්ග පහක් අයවැයට එකතු කර ඇත.
අයවැය ගත ආදායම් වෙත ලඟාවීමට අවශ්‍ය පියවරයන් ගත යුතු අතර හිඟ ආදායම් අය කර ගැනීමට ද වැඩ පිළිවෙලක් යෙදිය යුතු ය.  
අදහස් දක්වා නොතිබුණි.  
මූල්‍ය සමාලෝචනය  
මූල්‍ය ප්‍රතිඵලය  
ඉදිරි පත් කරන ලද මූල්‍ය ප්‍රකාශන අනුව පළාත් සභාවේ ප්‍රවර්තන වර්ෂයේ අතිරික්තය රු. 1,140,961,099ක් වූ අතර ඉකුත් වර්ෂයේ අතිරික්තය රු. 1,925,209,984ක් වූ අතර ප්‍රවර්තන වර්ෂයේ වැටුප් හා වේතන ගෙවීම් රු. 1,585,887,496කින් වැඩි වීම ද, තැන්පතු ගෙවීම් රු. 3,088,008,760කින් වැඩි වී තිබීම ද පෙර වර්ෂයට සාපේක්ෂව ප්‍රවර්තන වර්ෂයේ අතිරික්තය රු. 784,248,885කින් අඩුවීමට හේතු වී තිබුණි.   
මෙහෙයුම් සමාලෝචනය  
කාර්යසාධනය  
රජයේ ප්‍රදාන  
ප්‍රවර්තන වර්ෂයේ දී පළාත් සභා සංවර්ධන වැඩ සඳහා ලැබී තිබුණු ප්‍රතිපාදන සහ ඒවා උපයෝජනය කිරීම පිළිබඳ විස්තර පහත දැක්වේ.  
ප්‍රභව  
අනුමත මුදල  
වැයකළ මුදල  
ඌන උපයෝජනය  
පළාත් නිශ්චිත සංවර්ධන ප්‍රදාන (PSDG)  
උපමාන පාදක ප්‍රදාන (CBG)
විශේෂ අංශ සංවර්ධන ප්‍රදාන (අධ්‍යාපන)  
විශේෂ අංශ සංවර්ධන ප්‍රදාන (සෞඛ්‍ය)   
පොදු අධ්‍යාපන නවීකරණ  කටයුතු සංවර්ධන ව්‍යාපෘති  
ප්‍රධාන අරමුණු වලින් බැහැර වී සිදුකළ ක්‍රියාකාරම්  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ අදහස් දැක්වීම  
ප්‍රවර්තන වර්ෂයේ දී අගෝස්තු මස සිට දෙසැම්බර් මස දක්වා කාලය තුළ උතුරු පළාත් අධ්‍යාපන දෙපාර්තමේන්තුවේ අධ්‍යාපන අංශ සංවර්ධන ව්‍යාපෘතිය (ESDP)හරහා නිලධාරීන්  289ක් සඳහා රු. මි. 5.76ක මුදලක් වැයකර  පුහුණුවක් ක්‍රියාත්මක කර තිබුණි. 
කෙසේ වුව ද, මධ්‍යම අධ්‍යාපන අමාත්‍යාංශ වැඩසහනෙහි කාර්යසාධනය පදනම් කරගත් හවුල් ගිවිසුමෙන් බැහැරව එය සිදු කර  තිබුණි. 
තව ද, අධ්‍යාපන සංවර්ධන කටයුතුවලට පටහැනිව විගණනයේ දී නිරීක්ෂණය කරන ලද ප්‍රාථමික හා ද්විතීයික මට්ටමේ අධ්‍යාපන නොවන කාර්ය මණ්ඩලයේ 51% සඳහා මනෝවිද්‍යාත්මක සංවර්ධන පුහුණුව ලබා දී ඇත. 
මධ්‍යම අමාත්‍යාංශ අරමුදල්  අදාළ චක්‍රලේඛ හා  කොන්දේසිවලට අනුව  යෙදවීමට කටයුතු කළ  යුතු ය.  
අධ්‍යාපන ක්‍ෂේත්‍ර සංවර්ධන ව්‍යාපෘතිය යටතේ ආංශික හා තාක්‍ෂණික සංස්ථා ඒකකය හරහා පෞරුෂත්ව වර්ධන පුහුණුව ඔවුන්ගේ කාර්ය මණ්ඩලයට ලබා දිය යුතු ය.
උතුරු පළාතේ දීර්ඝ කාලීනව මෘදු කුසලතා සංවර්ධන අවශ්‍යතාව හඳුනාගෙන ඇති අතර පසුගිය වසර සඳහා ප්‍රමාණවත් මූල්‍ය පහසුකම් නොතිබූ බැවින් එය ක්‍රියාත්මක කළ නොහැකි විය.
කලාපීය හා පළාත් මට්ටමින් විෂය නිර්දේශය පිළිබඳව විෂයභාර ගුරුවරුන්ට සහ නිලධාරීන්ට පුහුණුව ලබා දී ඇති අතර අධ්‍යාපන අංශ සංවර්ධන ව්‍යාපෘතිය සාර්ථකව ක්‍රියාත්මක කිරීම හා ආයතනික අරමුණු සාක්ෂාත් කර ගැනීම සඳහා සියලුම නිලධාරීන් කණ්ඩායම් වශයෙන් කටයුතු කළ යුතු ය.
අධ්‍යාපන අමාත්‍යාංශයේ කාර්ය සාධනය පදනම් කරගත් හවුල්කාරිත්ව ගිවිසුමේ II වන කොටසේ IV වන වගන්තියට අනුව පළාත් අමාත්‍යාංශය හරහා පුහුණුව ලබා දීම සඳහා පියවර ගැනීමට නියමිත ය.
ඉහත සඳහන් පරිදි 2018 අධ්‍යාපන අංශ සංවර්ධන ව්‍යාපෘතිය යටතේ සමස්ත කාර්ය මණ්ඩලයට පුහුණුව ලබා දී ඇත.
ව්‍යාපෘති ක්‍රියාත්මක කිරීමේ දුර්වලතා  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
පළාත් නිශ්චිත සංවර්ධන ප්‍රදාන යටතේ ලබා දී තිබූ  රු.මි. 48.2ක සමස්ත වටිනාකමින් පාලම්පිඩ්ඩි කෘෂිකර්ම පුහුණු ඒකකය ඉදිකිරීම,  කෘෂිකර්ම උපදේශක කාර්යාල  ඉදිකිරීම, වටේටකච්චි දිස්ත්‍රික් කෘෂිකර්ම පුහුණු ඒකකය ඉදිකිරීම සහ මන්නාරම කලාප අධ්‍යාපන කාර්යාල ගොඩනැගිල්ල ඉදිකිරීම් II අදියරේ වැඩකටයුතු ප්‍රවර්තන වර්ෂයේ දී නිම කළ යුතු ය. 
මෙම ඉදිකිරීම් කටයුතු නියමිත දිනට අවසන් කර නොතිබුණි.  
නියමිත  දිනයන්ට ඒ ඒ  ඉදිකිරීම් කටයුතු නිම කිරීමට අවශ්‍ය පියවර ගත යුතු ය.  
කෘෂිකර්ම දෙපාර්තමේන්තුව  
පාලම්පිඩ්ඩි කෘෂිකර්ම පුහුණු ඒකකය ඉදිකිරීම, වටේටකච්චි දිස්ත්‍රික් කෘෂිකර්ම පුහුණු ඒකකය ඉදිකිරීම සහ  කෘෂිකර්ම උපදේශක කාර්යාල  ඉදිකිරීමට අදාළ කොටස් වශයෙන් ගෙවිය යුතු  මුදල් ගෙවීම ප්‍රමාද වීම හේතුවෙන් ඉදිකිරීම් කටයුතු වේගවත් කිරීමට නොහැකි විය.  
අධ්‍යාපන දෙපාර්තමේන්තුව  
ඉදිකිරීමට අවශ්‍ය වැලි ලබා ගැනීමට නොහැකිවීම මත හා මුදල් අග්‍රිම නොලැබීම මත ඉදිකිරීම් කටයුතු නියමිත කාලයට නිම කිරීමට  නොහැකි විය.
මෙම ඉදිකිරීම වෙනුවෙන් 2019 මැයි මස අග්‍රිම ලද අතර දැනට ඉදිකිරීම් කටයුතු  සිදු කරමින් පවති යි.   
මුදල් නිදහස් කර ඇති මුත් නියමිත කාලය තුළ නිම නොකළ ව්‍යාපෘති  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
උතුරු පළාත් අධ්‍යාපන අමාත්‍යාංශයේ  ලේකම්වරයා විසින් අනුමත කරන ලද වව්නියා දිස්ත්‍රික්කයේ කබඩි ක්‍රීඩාගාරයේ ඉදිකිරීම සැලසුමට අදාළ පළාත්  නිශ්චිත සංවර්ධන ව්‍යාපෘති මඟින්  2015 වර්ෂයට අදාළ රු. මි. 5ක වටිනාකමින් නිම කළ යුතු ඉදිකිරීම්  කටයුතු සම්බන්ධයෙන් 2012 ජනවාරි  05 දිනැති අංක 01/2012  දරන අමාත්‍යාංශ චක්‍රලේඛයෙහි 3.2  වගන්තියට පටහැනිව මුදල් කටයුතු හා පෙර කොන්ත්‍රාත් වැඩකටයුතු පරීක්ෂාවකින් තොරව ග්‍රාමීය සංවර්ධන සමිති තුනකට රු. මි. 5ක ඉදිකිරීම් කටයුතු බෙදා වෙන්කර වෙන් වෙන්ව ලබා දී තිබුණි. 
මීට අමතරව 2015 දෙසැම්බර් 15 වන විට වැඩ නිම කළ යුතු වුව ද මේ වන විටත් එය අවසන් කර නොමැති අතර 2017 වර්ෂයේ දී අතිරේකව රු. මි. 5ක අරමුදල් සම්පාදනය කර ඇතත් සම්පූර්ණයෙන් ම වියදම් කළ කබඩි ක්‍රීඩාගාරය පසුගිය වසර 3ක කාලය තුළ ද සම්පූර්ණ කර සහ නඩත්තු කර නොමැත. 
ශක්‍යතා අධ්‍යයනයක් සිදු  කර සියලු ඉදිකිරීම් කටයුතු  ආරම්භ කළ යුතු අතර අදාළ  ක්‍රීඩාගාරය නියමිත අරමුණු සඳහා භාවිත කිරීමට  කටයුතු කළ යුතු ය.  
අධ්‍යාපන අමාත්‍යාංශයේ මඟ පෙන්වීම යටතේ වවුනියා දකුණ දිස්ත්‍රික් ලේකම් කාර්යාලය සහ වවුනියා ප්‍රාදේශීය ලේකම් කාර්යාලය මෙම ව්‍යාපෘතිය ක්‍රියාත්මක කර ඇති අතර වවුනියා දකුණ දිස්ත්‍රික් ලේකම් කාර්යාලයේ නිලධාරීන්ගේ ඉල්ලීම පරිදි ඇස්තමේන්තුවට අනුව සමාජ සමිති කටයුතු 03ක් සම්පූර්ණ කිරීම සඳහා අනුමැතිය ලබා දී ඇත. 
කෙසේ වුව ද, ඉහත ක්‍රීඩා සමාජය භාවිත කිරීම සඳහා භෞතිකව යම් ගොඩනැගිල්ලක් ඉදිකළ යුතුව තිබුණි.
කොන්ත්‍රාත් පරිපාලනයේ දුර්වලතා  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ අදහස් දැක්වීම  
ප්‍රවර්තන වර්ෂයේ දී එක් අමාත්‍යාංශයක් සහ දෙපාර්තමේන්තු තුනක් භෞතික මිනුම්වලට වඩා ප්‍රකාශිත මිනුම් සකස් කිරීම මඟින් ගොඩනැගිලි 20ක් සඳහා සැපයුම්කරුවන්ට රු. මි. 2.59ක් ගෙවා ඇත.
භෞතිකව ඉදිකරන ලද  සත්‍ය ප්‍රමාණයන්ට මුදල්  ගෙවීම් සිදු කළ යුතු ය.  
මෙම කරුණු සම්බන්ධයෙන් අදාළ දෙපාර්තමේන්තු වෙත විමසීම් ලිපි නිකුත් කළ අතර මේ සම්බන්ධයෙන් පිළිතුරු හැකි ඉක්මනින් සපයනු  ලැබේ.   
පළාත් නිශ්චිත සංවර්ධන ප්‍රදාන යටතේ ලබා දී තිබු ඉදිකිරීම් කටයුතු 7ක කොන්ත්‍රාත්කරුවන් ඉදිකිරීම් කටයුතු ප්‍රමාද කිරීම හේතුවෙන් එළඹි ගිවිසුම් කොන්දේසිවලට අනුව කොන්ත්‍රාත්කරුවන්ගෙන් රු. මි. 2.73ක් වටිනා ප්‍රමාද ගාස්තු අය කර නොතිබුණි.  
ප්‍රමාද ගාස්තු අය කිරීමට අවශ්‍ය  පියවර ගත යුතු ය.  
අදාළ අමාත්‍යාංශ හා දෙපාර්තමේන්තු හඳුනාගෙන විස්තරාත්මක පිළිතුරක් හැකි ඉක්මනින් ලබා දෙනු ඇත.  
ප්‍රසම්පාදන  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ අදහස් දැක්වීම  
යාපනය ප්‍රාදේශීය සෞඛ්‍ය සේවා අධ්‍යක්ෂක කාර්යාලය මඟින් අංක 227-3366 දරන ලොරි රථය 2017.12.09 දින අලුත්වැඩියා කටයුතු සඳහා ඔටෝ මාස්ටර් ආයතනය වෙත  ලබා දී තිබු අතර ඒ සඳහා පසු දිනක එනම් 2018.10.05 දින ප්‍රධාන ලේකම්වරයාගේ අනුමැතිය ලබා ගෙන  තිබීමෙන් මෙම කටයුත්ත ප්‍රසම්පාදන ක්‍රියාපටිපාටියෙන් බැහැරව සිදු කළ බව නිරීක්ෂණය වේ.  
ප්‍රසම්පාදන ක්‍රියාපටිපාටියට අනුකූල විය යුතු ය.  
ඔටෝ මෝටර් ආයතනය දිගු කාලයක සිට අක්‍රියව පැවති අතර පසුව මිල ගණන් දැක් වූ ලිපි භාර දුන් පසුව පළාත් සෞඛ්‍ය සේවා අධ්‍යක්ෂකගේ අනුමැතිය සඳහා යෙමු කරන ලදි.  
වත්කම් කළමනාකරණය  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
යාපනය ප්‍රාදේශීය සෞඛ්‍ය සේවා  අධ්‍යක්ෂක කාර්යාලයට අයත් වාහන 15ක් නියමිත පරිදි අලුත්වැඩියා කර භාවිතයට ගැනීමට වර්ෂ 01 සිට වර්ෂ 10 දක්වා කාලය තුළ ඵලදායි පියවර ගෙන නොතිබුණි.  
වාහන නියමිත පරිදි අලුත්වැඩියා කර භාවිතයට ගැනීමට කඩිනමින් කටයුතු කළ යුතු වේ.  
වාහන 10ක් ප්‍රධාන ලේකම්වරයා වෙත භාරදීමට අවශ්‍ය පියවර ගෙන ඇති අතර වාහන අලුත්වැඩියා කිරීමට දැනටමත් පියවර ගෙන ඇත. 
වාහන 4ක් ජංගම සේවා සඳහා ද අංක  WP LB-1968 රථය වෙනත් කාර්යන් සඳහා භාවිතයට ගැනීමට ද තීරණය කර ඇත.  
එක් අමාත්‍යාංශයක හා පළාත් පාලන ආයතන 07කට අදාළ මුළු එකතුව වූ රු. මි. 208.26ක් වටිනා ස්ථාවර වත්කම් මාස 07ක සිට වර්ෂ 08 දක්වා භාවිතයට ගෙන නොමැති බව නිරීක්ෂණය විය.  
රජයේ දේපළ ඵලදායීව  භාවිතයට ගැනීමට අවශ්‍ය පියවර ගත යුතු ය.
පිළිතුරු ලබා දී නොමැත.  
මන්නාරම් දිස්ත්‍රික් නියෝජ්‍ය කෘෂිකර්ම අධ්‍යක්ෂක කාර්යාලය මඟින් උයිලාන්කුලම් ප්‍රදේශයෙහි 2013 වර්ෂයේ දී එක්සත් ජාතින්ගේ සංවර්ධන අරමුදල මඟින්  ඉදිකර භාරදෙන ලද වී ගබඩා මධ්‍යස්ථනයක් අද දක්වා අදාළ කටයුතු වෙනුවෙන් භාවිත නොකර ඇති බව නිරීක්ෂණය වූ අතර ප්‍රවර්තන වර්ෂයේ දී පළාත් නිශ්චිත සංවර්ධන ප්‍රදාන යටතේ මුළු එකතුව වූ රු. මි. 2.78ක් වටිනා තවත් වී ගබඩා මධ්‍යස්ථානයක් එම ප්‍රදේශයෙහි ම ඉදිකර ඇති අතර එය ද  අදාළ වී ගබඩා කටයුතු වෙනුවෙන් භාවිත කර නොතිබුණි.  
අවශ්‍යතා සැලකිල්ලට ගෙන රජයේ අරමුදල් භාවිතයට ගැනීමට අවශ්‍ය පියවර ගත  යුතු අතර වී ගබඩා මධ්‍යස්ථාන නියමිත අරමුණු සඳහා භාවිතයට ගැනීමට අවශ්‍ය කටයුතු සිදු කළ  යුතු ය.  
අදාළ වී ගබඩා මධ්‍යස්ථාන වී අස්වනු කාලයේ දී වී ගබඩා කිරීමට භාවිත කරන අතර අනෙක් කාලය තුළ කෘෂිකර්ම උපකරණ ගබඩා කිරීමට ගොවිජන සේවා මධ්‍යස්ථානය මඟින්  කටයුතු කර ඇත.  
කෘෂිකර්ම හා ආහාර සංවිධානය මඟින් ආධාර ලෙස ලබා දුන් රු. මි. 4.93ක් වටිනා වී අස්වනු පිරිසිදු කරන යන්ත්‍රයක් පසුගිය වර්ෂ දෙක තුළ අදාළ අරමුණු වෙනුවෙන් භාවිතයට නොගෙන උයිලාන්කුලම් වී ගබඩා මධ්‍යස්ථානය තුළ වර්ෂ දෙකකට වඩා වැඩි කාලයක් රඳවාගෙන තිබුණි.  
රජයේ දේපළ නියමිත කාර්ය සඳහා නියමිත  කාලය තුළ ඵලදායී ලෙස භාවිතයට ගැනීමට අවශ්‍ය පියවර ගත යුතු ය.  
2018 වර්ෂයේ සිට මෙම වී අස්වනු පිරිසිදු කරන යන්ත්‍රය භාවිත කරමින් පවති යි.  
මුදල් රෙගුලාසි 757 අනුව ප්‍රවර්තන වර්ෂයේ දී හා ඊට ඉකුත් වර්ෂයට අදාළ වලිකාමම් කලාප කාර්යාලයට අයත් පාසල් 97ක වාර්ෂික භාණ්ඩ සමීක්ෂණ මණ්ඩලය වෙතින්  හෙළිදරවේ කරන ලද භාණ්ඩ  සම්බන්ධයෙන් ඉදිරි කටයුතු  සිදුකර  නොතිබුණි.  
මුදල් රෙගුලාසි අංක 757  අනුව අවශ්‍ය පියවරයන් ගත යුතු ය.  
භාණ්ඩ සමීක්ෂණ මණ්ඩල වෙතින් සමීක්ෂණ වාර්තා ලබා ගැනීම හා අදාළ ලිපිගොනු ලබා ගැනීම ප්‍රමාද වීම හේතුවෙන් අවශ්‍ය ඉදිරි පියවරයන් ගැනීමට ප්‍රමාද වූ අතර ප්‍රවර්තන වර්ෂයේ දී ඊට අවශ්‍ය පියවර ගත් බව වාර්තා වේ.  
ප්‍රවර්තන වර්ෂයේ දී වලිකාමම් කලාප අධ්‍යක්ෂක කාර්යාලය මඟින් මිලදී ගන්නා ලද රු. 174,675ක් වටිනා වර්ග තුනකට අදාළ කාර්යාලයීය කඩදාසි රීම් 236ක හිඟයක් නිරීක්ෂණය විය.
මීට අමතරව ප්‍රවර්තන වර්ෂය අවසානයේ දී මිලදී ගන්නා ලද රු. 133,000ක් වටිනා වර්ග 11කට අදාළ කාර්යාලයීය කඩදාසි රීම්, 2019 මැයි 15 දින දක්වා ලැබී නොතිබුණි. 
මිලදී ගැනීමට පෙර මිලදී  ගැනීමේ අවශ්‍යතාව හඳුනාගත යුතු අතර අලාභයන් අදාළ නිලධාරීන්ගෙන් අය කරගැනීමට කටයුතු කළ යුතු  වේ.  
ලිපි ද්‍රව්‍ය හිඟයට අදාළ පියවර චෙක්පත් නිකුතුව, ඇණවුම සහ ගබඩා ලෙජර හරහා ගනු ඇත.
සමාජ සේවා දෙපාර්තමේන්තුවට අයත්  අංක NP PF-2051 දරන රථය 2018 නොවැම්බර් 27 දින අනතුරකට ලක්ව තිබූ අතර අනතුරට අදාළ පොලිස් වාර්තාව ලබා ගැනීමෙන් තොරව පොලිසිය වෙතින් ලබා දුන් ලිපියක් හා ප්‍රාරම්භක වාර්තාව මඟින් දුන් තීරණ මත රජයේ මුදලින් රු. 162,125ක් වැයකර වාහනය අලුත්වැඩියා කර තිබුණි.
වාහන අනතුරින් වූ අලාභය අදාළ වගකිව යුතු නිලධාරින්ගෙන් අය කරගැනීමට කටයුතු කළ යුතු  වේ.  
පිළිතුරු ලබා දී නොමැත.  
පිරිස් පුහුණුව පිළිබඳ නියෝජ්‍ය ප්‍රධාන ලේකම් කාර්යාලය රු. මි. 24ක වියදමින් ප්‍රවර්තන වර්ෂයේ දී ඉදිකිරීම් කටයුතු සිදු කර ඇතත්, කරච්චිහි ප්‍රාදේශීය ලේකම් කාර්යාලයට අයත් ඉඩමෙහි හිමිකාරිත්වය උතුරු පළාතේ ප්‍රධාන ලේකම්ගේ නමට වෙනස් කර නොමැත.
අයිතිය පැවරීමට පියවර ගත යුතු ය.
අදාළ වියදම මූල්‍ය  ප්‍රකාශනවල ACA-6 හි කෙරීගෙන යන වැඩවල පෙන්වා ඇති අතර මෙම ඉදිකිරීම් කටයුතු සම්පූර්ණ වූ පසු මූල්‍ය ප්‍රකාශනවල වත්කම්වල  වටිනාකම පෙන්වනු ලැබේ.  
මානව සම්පත් කළමනාකරණය  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
කළමනාකරණ සේවා දෙපාර්තමේන්තුවේ අනුමැතිය ලබා නොගෙන 2005 දී යාපනයේ සෞඛ්‍ය සේවා ප්‍රාදේශීය අධ්‍යක්ෂක, සෝපාන ක්‍රියාකරුවෙකු පත් කර ඇති අතර රුපියල් මිලියන 3.1ක මුදලක් 2005 දෙසැම්බර් 31 සිට 2018 දෙසැම්බර් 31 දක්වා කාලය සඳහා වැටුප් ලෙස ගෙවා ඇත.
කෙසේ වුව ද, ඉදිකිරීම් කටයුතු ආරම්භ කර නැත.
කළමනාකරණ සේවා දෙපාර්තමේන්තුවේ  අනුමැතිය ඇතිව බඳවා ගැනීම් සිදු කළ යුතු ය.  
අදාළ කාලය තුළ සෝපානයක්  ඉදිකර නොමැති වුව ද එන්නත්කරුවකු ලෙස සේවයෙහි යොදවා ඇත.  
යාපනය ප්‍රාදේශීය සෞඛ්‍ය සේවා අධ්‍යක්ෂක කාර්යාලය මඟින් කළමනාකරණ සේවා දෙපාර්තමේන්තුවේ අනුමැතිය ලබා ගැනීමකින් තොරව තනතුරු වර්ග 10කට අදාළ නිලධාරීන් 16 දෙනෙකු  බඳවාගෙන තිබුණි.  
කළමනාකරණ සේවා දෙපාර්තමේන්තුවේ අනුමැතිය ඇතිව බඳවා ගැනීම් සිදු කළ යුතු ය.  
තෘතීයික අංශයේ සේවය සඳහා මෙම  නිලධාරීන් අනුයුක්ත කර තිබේ.  
යාපනය ප්‍රාදේශීය සෞඛ්‍ය සේවා  අධ්‍යක්ෂක කාර්යාලයෙහි සුළු සේවකයින්  7 දෙනෙකු වර්ෂ 5 සිට වර්ෂ 10 දක්වා කාලය තුළ රියදුරන් ලෙස හා ඖෂධ එන්නත්කරුවන් ලෙස සේවයේ යොදවා ඇති අතර එය ඔවුන්ගේ සේවා ව්‍යවස්ථාවන්ට හා බඳවා ගැනීමේ පරිපාටියෙන් බැහැරව සිදු කර ඇති බව විගණනයේ දී නිරීක්ෂණය විය.  
නිලධරීන් බඳවා ගත්  තනතුරෙහි සේවය කළ  යුතු ය.  
රියදුරන් හා ඖෂධ  එන්නත්කරුවන්ගේ පැවති පුරප්පාඩු  මෙම නිලධාරීන් හරහා ඉටු කර ගෙන ඇත.  
උතුරු පළාතෙහි 80%ක ප්‍රමාණයක හෙද නිලධාරීන් ද, 25%ක ප්‍රමාණයක වෛද්‍ය නිලධාරීන් ද පුරප්පාඩුව පැවතීමෙන් ග්‍රාමීය ප්‍රදේශවල මහජනතාවගේ සෞඛ්‍ය  සේවා කටයුතුවලට බාධා ඇතිව තිබුණි.  
පුරප්පාඩු පිරවීමට අවශ්‍ය කටයුතු සිදු කළ යුතු ය.  
වෛද්‍ය නිලධාරීන්, දන්ත වෛද්‍ය  නිලධාරීන් හා හෙද නිලධාරීන් පත්  කිරීම රේඛීය සෞඛ්‍ය අමාත්‍යාංශය මඟින් සිදු කරනු ලබන අතර කලින් කලට මධ්‍යම රජයේ නියමයන්ට අනුව පුරප්පාඩු පිරවීමට කටයුතු කරමින් පවති යි.  
පාරිසරික හා සමාජ වගකීම් ඉටු කිරීම  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
ප්‍රවර්තන වර්ෂයේ දී ආයතනික සමාජ  වගකීම් ඉටු කිරීම සඳහා පළාත්  කෘෂිකර්ම අමාත්‍යාංශය මඟින් රු. මි. 30ක් වෙන්කර තිබූ  අතර ඉන් 24%ක ඉතිරියක්  දක්නට ලැබුණි.  
කෙසේ වුව ද, ප්‍රවර්තන වර්ෂයේ දී ඉටුකරන ලද ආයතනික සමාජ වගකීම් පිළිබඳ තොතුරු අදාළ අමාත්‍යාංශය හා ඊට අනුබද්ධිත දෙපාර්තමේන්තු විගණනය වෙත ලබා දී නොතිබුණි.  
සමාජ වගකීම ඉටුකිරීම කිරීම සඳහා වැඩසටහන් ක්‍රියාත්මක කළ යුතු ය. 
රු. මි. 5කින් 2018 වර්ෂයේ දී රු. මි. 3.5ක් වියදම් කර ඉතිරි රු.මිලියන 1.5න් රු. මි. 1.1ක් 2019 මැයි මස වියදම් කර ඉතිරි  රු. මි. 0.4ට අදාළ වවුචර ලද අතර ඒ  සඳහා 2019 ජුනි මාසයේ දී ගෙවීම් කරනු ඇත.  
තිරසර සංවර්ධන ඉලක්ක ලඟාකර ගැනීම්  
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ අදහස් දැක්වීම  
වර්ෂ 2030 දී ළඟා කරගත යුතු තිරසර සංවර්ධන ඉලක්කයන් ළඟා කර  ගැනීමට අවශ්‍ය නියාමනයන් උතුරු පළාතේ අමාත්‍යාංශ 5ක, ආයතන 05ක හා දෙපාර්තමේන්තු 23ක ඉටු  කිරීමට අවශ්‍ය ඉලක්ක හඳුනාගැනීම හා එම ඉලක්ක ළඟා කර ගැනීමට අවශ්‍ය සංවර්ධන වැඩසටහන් සකස් කිරීම හා යෝග්‍ය සංඛ්‍යාන ඉලක්කයන් සකස් කිරීම  2017 අංක 19 දරන තිරසර සංවර්ධන ඉලක්ක ලඟා කර ගැනීමේ වැඩසටහන අනුව සිදු කර නොතිබුණි.  
චක්‍රලේඛය පරිදි අදාළ  තිරසර සංවර්ධන ඉලක්ක  ළඟා කර ගැනීමට අවශ්‍ය පියවර ගත යුතු ය.  
2019 වර්ෂයට අදාළ පළාත් සභා වාර්ෂික වාර්තාව සකස් කිරීමේ දී  තිරසර සංවර්ධන ඉලක්කයන් හා කාර්යසාධන දර්ශකය (KPI)භාවිත කර ඇත.  
යහපාලන හා මූල්‍ය වගකීම  
වාර්ෂික වාර්තා සභාගත කිරීම  
පසුගිය වර්ෂ 5ක උතුරු පළාත් සභාවේ මූල්‍ය ප්‍රකාශන පිළිබඳ විගණකාධිපතිවරයාගේ වාර්තා පළාත් සභාව ඉදිරියේ තැබීම පහත දැක්වේ.  
වර්ෂය  
වාර්තාව නිකුත් කළ දිනය  
සභාව විසින් සභාගත කළ දිනය    
නොවිසදී ඇති විගණන ඡේද පිළිබඳ නිරීක්ෂණය  
පහත සඳහන් විගණන ඡේද සම්බන්ධයෙන් පළාත් රාජ්‍ය ගිණුම් කමිටුවේ උපදෙස් මත ක්‍රියා කර නොමැත.
විගණන නිරීක්ෂණ  
නිර්දේශ  
ප්‍රධාන ගිණුම් නිලධාරියාගේ  අදහස් දැක්වීම  
අධ්‍යාපන අමාත්‍යාංශ ලේකම්වරයාට වෙන්කළ වාහනයක් තිබිය දී සංචිත වාහන ද භාවිත කිරීම මත රු. 325,850ක් වටිනා අතිරේක ඉන්ධන වියදමක් දරා තිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි ඉදිරි කටයුතු සිදු කළ යුතු ය.  
අදහස් දක්වා නොතිබුණි.  
උතුරු හා නැගෙනහිර පළාත් පාලන ආයතන වැඩිදියුණු කිරීමේ ව්‍යාපෘතියට අදාළ (NELSIP -පුරනැඟුම) සිදු කරන ලද ව්‍යාපෘතිවල සිදු වූ මූල්‍ය වංචා ගණුදෙනුවල මුළු එකතුව වූ රු. මි. 4.42කට අදාළ උතුරු පළාත් ප්‍රධාන ලේකම්වරයා පත් කරන ලද විමර්ශන මණ්ඩලයේ වාර්තාව අද දක්වා විගණනය වෙත ලබා දී නොතිබුණි.  
තව ද, මෙම මූල්‍ය වංචාව සම්බන්ධයෙන් ප්‍රධාන ලේකම්වරයා පියවරයන් ගෙන ඇත. 
රාජ්‍ය ගිණුම්කාරක සභාව නියම කළ නිර්දේශ පරිදි ඉදිරි කටයුතු සිදු කළ යුතු ය.  
අදහස් දක්වා නොතිබුණි.  
ශ්‍රී ලංකා අධ්‍යාපන පරිපාලන සේවයේ  II පන්තියට අවිධිමත් පත් කිරීම් සිදු  කර තිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
පළාත් අධ්‍යාපන අමාත්‍යාංශය මඟින් වවුනියා රම්බකුලම් කාන්තා විද්‍යාලය සඳහා ලබා දුන් රු. මි. 2.38ක මුදල අදාළ කාර්ය සඳහා භාවිත කර නොතිබුණි.
රාජ්‍ය ගිණුම්කාරක සභාව  නියම කළ නිර්දේශ පරිදි කටයුතු සිදු කළ යුතු ය. 
අදහස් දක්වා නොතිබුණි.  
සේවය සඳහා වාර්තා නොකළ ගුරුවරයකු වෙනුවෙන් වැටුප් ගෙවා තිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි  ඉදිරි කටයුතු සිදු කළ යුතු ය.  
අදහස් දක්වා නොතිබුණි.  
අ.පො.ස.(සා.පෙළ) හා අ.පො.ස.(උ.පෙළ) සඳහා විෂය සුදුසුකම් පරීක්ෂා කිරීමකින් තොරව උපාධිධාරී ගුරුවරුන් පත් කර තිබුණි.  
රාජ්‍ය ගිණුම්කාරක සභාව  නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
2012 සිට 2015 දක්වා කාලය තුළ වවුනියා නෙලුක්කුලම් කලෛමඟල් විද්‍යාලයෙහි ශිෂ්‍ය ශිෂ්‍යාවන්ගෙන් විදුහල්පතිවරයා අක්‍රමවත් ලෙස රු. මි. 2.4ක් වටිනා මුදලක් එකතු කර ඇත.
කලාප අධ්‍යාපන  කාර්යාලය හා ප්‍රධාන ලේකම්වරයා විසින් සිදු කරන ලද විමර්ශනයෙහි වාර්තාව හා අර්ථවත් ඉදිරි පියවරයන් විගණනය වෙත ලබා දී නොතිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
2015 ඔක්තෝබර් 16 දින සිදු වූ වාහන අනතුරු සම්බන්ධයෙන්  මන්නාරම  කලාප අධ්‍යක්ෂක කාර්යාලය මඟින් ප්‍රාරම්භක වාර්තාව විගණනය වෙත අද දක්වා ලබා දී නොතිබුණු අතර වාහන අලුත්වැඩියා කර භාවිතයට ගැනීමට පසුගිය වර්ෂ 03 තුළ සැලකිය යුතු පියවරයන් ගෙන නොතිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
සිවිල් වැඩ සඳහා කොන්ත්‍රාත්කරුවන්ගේ වැට් බදු අංකයේ වලංගුභාවය සැලකිල්ලට නොගෙන එකතු කළ අගය මත බදු රුපියල් මිලියන 3.16ක් කොන්ත්‍රාත්කරුවන්ට ගෙවා ඇත.
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
වවුනියා පූන්තෝඩම් ප්‍රදේශයේ ගොඩනැගිල්ලක් පළාත් සමූපකාර සංවර්ධන දෙපාර්තමේන්තුවට අයිතිව තිබිය දී පසුගිය වර්ෂ  7 තුළ දෙපාර්තමේන්තුව රු. මි. 2.7ක මුදලක් කුලී වශයෙන් ගෙවා තිබුණි. 
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
පළාත් ආදායම් බදු දෙපාර්තමේන්තුව වෙත ජ්‍යෙෂ්ඨ මට්ටමේ නිලධාරීන් 07න් 06 දෙනෙකු එනම් අනුමත කාර්ය මණ්ඩලයෙන් 86%ක් අද දක්වා බඳවා ගෙන නොමැත.
මේ හේතුවෙන් ආදායම් කළමනාකරණ කටයුතුවල දුර්වලතාවයක් ඇති විය.
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
අනුමැතියකින් තොරව යාපනය මහ නගර සභාව විසින් කොන්ත්‍රාත් පදනම මත පශු වෛද්‍ය නිලධාරියකු හා  ඉංජිනේරුවරයකු බඳවා ගෙන තිබු අතර රු. මි. 0.84ක් වැටුප් ලෙස ද රු. මි. 0.3ක් ගමන් වියදම් ලෙස ද ගෙවා තිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
තනතුරේ සේවයට පටහැනිව පුවත්පත්වල දැන්වීම් පළ කිරීමෙන් අවශ්‍ය සුදුසුකම් නොමැතිව 2014 දී යාපනය මහ නගර සභාවට ගිනි නිවන භටයන් 03 දෙනෙකු සහ විදුලි කාර්මිකයන් 07 දෙනෙකු බඳවා ගැනීම් සිදු කර ඇත.
කෙසේ වුව ද, 2018 ඔක්තෝබර් 15 දින පැවති උතුරු පළාත් රාජ්‍ය ගිණුම් කමිටුව නියම කළ පරිදි පළාත් පාලන පළාත් කොමසාරිස්ගේ ක්‍රියා විගණකාධිපතිවරයාට ලබා දී නොමැත.
රාජ්‍ය ගිණුම්කාරක සභාව  නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
2016 දී යාපනය මහා නගර සභාවේ කළමනාකරණ සහකාර නිලධාරිනියකු සිදු කරන ලද  රු. මි. 2.93ක මුදල් වංචාව සම්බන්ධයෙන් 2018 අගෝස්තු 15  දින පැවති උතුරු පළාත් ගිණුම්කාරක සභාවේ නිර්දේශයට අනුව උතුරු පළාත් පළාත් පාලන  කොමසාරිස්වරයා විසින් ගනු ලැබු ඉදිරි පියවරයන් අද දක්වා විගණනය  වෙත ලබා දී නොතිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
බර වාහන සඳහා සුදුසුකම් නොමැති රියදුරෙකුට නිල බර වාහන පැදවීමට අවසර දී තිබේ.
එහි ප්‍රතිඵලයක් ලෙස රු. මි. 1.54ක් කිලිනොච්චි ප්‍රාදේශීය සෞඛ්‍ය සේවා අධ්‍යක්ෂක වෙත ලබා දී ඇති නමුත් මේ සම්බන්ධයෙන් අදාළ නිලධාරීන්ගෙන් අලාභය අය කර ගෙන නොමැත.
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
හදිසි අනතුරකට ලක් වූ වාහනයක් රු. මි. 4.29ක් වියදම් දරමින් අලුත්වැඩියා කරන ලද්දේ කිලිනොච්චි ප්‍රාදේශීය සෞඛ්‍ය සේවා අධ්‍යක්ෂක විසිනි.
කෙසේ වුව ද, මේ සම්බන්ධයෙන් අර්ථවත් ක්‍රියාමාර්ග ගෙන නොමැත.
රාජ්‍ය ගිණුම්කාරක සභාව නියම කළ නිර්දේශ පරිදි  කටයුතු සිදු කළ යුතු ය.  
අදහස් දක්වා නොතිබුණි.  
උතුරු පළාත් රාජ්‍ය සේවා කොමිසම මඟින් අර්ධ රාජ්‍ය පාසලක ගුරුවරයෙකු රාජ්‍ය සේවයේ අදාළ ප්‍රතිපාදනයන්  නොසලකා හැර නැවත සේවයේ පිහිටුවා තිබු අතර නිලධාරියා වෙනුවෙන් 2014 වර්ෂයේ දී රු. 428,482ක මුදලක් වැටුප් හා වේතන ලෙස ද ගෙවා තිබුණි.  
රාජ්‍ය ගිණුම්කාරක සභාව නියම කළ නිර්දේශ පරිදි කටයුතු සිදු කළ යුතු ය.  
අදහස් දක්වා නොතිබුණි.  
